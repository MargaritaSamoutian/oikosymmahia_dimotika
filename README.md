# Οικοσυμμαχία

**Όνομα ομάδας:** Οικοσυμμαχία

**Τίτλος έργου:** Οικοσυμμαχία Δημοτικά

# ΣΥΝΕΡΓΑΖΟΜΕΝΑ ΣΧΟΛΕΙΑ:

Βοιωτία: 10ο Δημοτικό Σχολείο Λιβαδειάς (παρουσιάζει τις δράσεις του μεμονωμένα)
Εύβοια: 3ο Δημοτικό Σχολείο Βασιλικού "Robowaves", 2ο Δημοτικό Σχολείο Ιστιαίας "Κυκλοφορώ Σωστά"
Ευρυτανία: Δημοτικό Σχολείο Γρανίτσας "EcoQR Σαρώστε τη Γρανίτσα"
Φθιώτιδα: 20ο Δημοτικό Σχολείο Λαμίας "Παιχνίδια και Περιπέτειες στο Πάρκο με ρομπότ και κώδικες QR", Δημοτικό Σχολείο Λιανοκλαδίου "QRCO...πιάστε"
Φωκίδα: Δημοτικό Σχολείο Δεσφίνας "Job Explorers"

# Περιγραφή:

Η Οικοσυμμαχία, ένα δυναμικό δίκτυο σχολείων της Στερεάς Ελλάδας που εστιάζει στην καλλιέργεια δεξιοτήτων μέσω της ενεργής συμμετοχής των μαθητών και της παρέμβασης στο τοπικό περιβάλλον με επίκεντρο την αειφορία, ανέλαβε την πρωτοβουλία να διευρύνει το έργο της. Μέσω της ιδρύτριας και μέλους της συντονιστικής ομάδας, απηύθυνε ανοιχτή πρόσκληση στο γραφείο του Αντιπεριφερειάρχη Παιδείας, καλώντας σχολεία της Περιφέρειας Στερεάς Ελλάδας να συμμετάσχουν στον 7ο Πανελλήνιο Διαγωνισμό Ανοιχτών Τεχνολογιών. Η πρόταση έγινε δεκτή και με την υποστήριξη του Γραφείου Παιδείας δημιουργήθηκαν 2 ομάδες σχολείων: Νηπιαγωγεία και Δημοτικά.

Η Οικοσυμμαχία, αξιοποιώντας την πολύτιμη εμπειρία της από προηγούμενες συμμετοχές σε μαθητικούς διαγωνισμούς, λειτουργεί ως πολλαπλασιαστής γνώσης και προτείνει μια καινοτόμο προσέγγιση: τη σύνδεση των σχολικών σχεδίων δράσης που σχετίζονται με την Ενεργή Πολιτειότητα – ένα νέο πρόγραμμα του ΥΠΑΙΘΑ – με τις απαιτήσεις του διαγωνισμού.

Μέσω της αξιοποίησης του υπάρχοντος εξοπλισμού και του εμπλουτισμού του με νέες προσθήκες, το δίκτυο στοχεύει στην ενίσχυση των σχολικών δράσεων, υλοποιώντας ιδέες που προάγουν τη γνωριμία με το τοπικό περιβάλλον, την ανάδειξή του και τη βελτίωσή του. Αυτή η πρωτοβουλία είναι μοναδική στην Περιφέρεια Στερεάς Ελλάδας, καθώς συγκεντρώνει σχολεία που συνεργάζονται για να αναδείξουν τον τόπο τους, προτείνοντας βιώσιμες λύσεις προσβασιμότητας και αναβάθμισης δημόσιων χώρων.

# Δομή και Φάσεις Υλοποίησης 
Οι δράσεις ακολουθούν μια σαφώς καθορισμένη δομή, η οποία περιλαμβάνει τα εξής στάδια:

**Καταιγισμός ιδεών:** Οι μαθητές επιλέγουν χώρους παρέμβασης στην περιοχή τους.

**Συλλογή πληροφοριών:** Διεξάγεται έρευνα για τον επιλεγμένο χώρο.

**Επιτόπιες επισκέψεις:** Οι μαθητές αναλύουν τον χώρο και καταγράφουν τις ανάγκες.

**Προτάσεις μαθητών:** Παρουσιάζουν ιδέες για παρεμβάσεις και βελτιώσεις.

**Πλάνο δράσης:** Δημιουργούνται ομάδες εργασίας, καθορίζονται αρμοδιότητες και οργανώνονται τα βήματα υλοποίησης.

**Παρεμβάσεις:** Υλοποιούνται οι προτάσεις.

**Ανατροφοδότηση:** Εντοπίζονται προβλήματα και περιοχές βελτίωσης.

**Τροποποιήσεις και διάχυση:** Διοργανώνονται εκδηλώσεις για την παρουσίαση των αποτελεσμάτων.

**Αξιολόγηση:** Αποτιμώνται οι δράσεις και εξετάζονται πιθανές επεκτάσεις.

**Διάδοση καλών πρακτικών:** Κοινοποιούνται οι εμπειρίες και τα αποτελέσματα του έργου.

Η Οικοσυμμαχία, σε συνεργασία με το ευρύτερο δίκτυο σχολείων της Περιφέρειας, με όραμα και συνέπεια, προτείνει την ανάδειξη της τοπικής ταυτότητας μέσω του συνδυασμού τεχνολογίας και συμμετοχικής δράσης. Αποτελεί ένα λαμπρό παράδειγμα συνεργασίας, αποδεικνύοντας ότι μαζί μπορούμε να φέρουμε την αλλαγή και να δημιουργήσουμε ένα βιώσιμο μέλλον για όλους.


# Στόχοι:

Οι εκπαιδευτικοί στόχοι της παραπάνω δράσης είναι οι εξής:

* **Καλλιέργεια της τοπικής ταυτότητας:** Ενίσχυση της σύνδεσης των μαθητών με την περιοχή τους και την κοινότητά τους.

* **Δημιουργία ιδιωτικότητας στον δημόσιο χώρο:** Σχεδίαση και παρέμβαση σε συγκεκριμένους χώρους για να προσφέρουν ιδιωτικότητα ή να δημιουργήσουν οικεία περιβάλλοντα.

* **Ενίσχυση της συμμετοχικότητας:** Συνεργασία των μαθητών στη διαμόρφωση και υλοποίηση του έργου για την κοινότητα.

* **Ενθάρρυνση της δημιουργικότητας:** Εφαρμογή δημιουργικών ιδεών για τη διαμόρφωση του χώρου, όπως η πληροφορίες για τον τοπικό πλούτο, σημεία ενδιαφέροντος, κατασκευή παιχνιδιών κλπ.).

* **Ανάπτυξη περιβαλλοντικής συνείδησης:** Δημιουργία βιώσιμων και προσβάσιμων χώρων, προάγοντας την κατανόηση της σημασίας της οικολογίας και της βιωσιμότητας.

Πιο ειδικά για σχέδια με θέμα τη χαρτογράφηση:

* **Ανάπτυξη δεξιοτήτων χαρτογράφησης:** Δημιουργία χαρτών με πληροφορίες για την περιοχή, όπως παιδικές χαρές, σημεία ενδιαφέροντος, τοπικές υπηρεσίες κ.λπ.

* **Προώθηση της προσβασιμότητας:** Διευκόλυνση της άντλησης πληροφοριών για την περιοχή, κάνοντάς τις ευκολότερα προσβάσιμες για την κοινότητα.

# Μέθοδοι:

Οι μέθοδοι διδασκαλίας που εφαρμόστηκαν περιλάμβαναν την διερευνητική και συνεργατική μάθηση, την εκπαίδευση στο πεδίο, την βιωματική προσέγγιση, την διαθεματική και project-based διδασκαλία, καθώς και την ενσωμάτωση ψηφιακών εργαλείων και ανοιχτών τεχνολογιών. Οι μαθητές ανέλαβαν ενεργό ρόλο στη μαθησιακή διαδικασία μέσω καταιγισμού ιδεών, συλλογής δεδομένων, επιτόπιας παρατήρησης, ανάπτυξης σχεδίων δράσης και δημιουργίας λύσεων για πραγματικά προβλήματα της κοινότητάς τους, γεγονός που ευθυγραμμίζεται με τις αρχές της εκπαίδευσης για την αειφορία, της ενεργού πολιτειότητας και της οριζόντιας ανάπτυξης δεξιοτήτων ζωής (όπως η δημιουργικότητα, η συνεργασία, η επίλυση προβλημάτων και η κριτική σκέψη). Μέσω αυτών των μεθόδων, τα σχολεία μετατράπηκαν σε χώρους δημιουργικής αλληλεπίδρασης με την κοινωνία, όπου οι μαθητές λειτουργούν ως φορείς αλλαγής με ουσιαστική συμμετοχή στη διαμόρφωση του κοινού μέλλοντος.

# Εργαλεία:

Για την υλοποίηση των δράσεων η πλειοψηφία των σχολείων αξιοποίησε το υλικό που διέθετε, όπως τάμπλετ, διαδραστικοί πίνακες, ρομποτικός (S1, Tpbot) και ερευνητικός εξοπλισμός. Στο σημείο αυτό είναι σημαντικό να αναφερθεί ότι το 20ο Δημοτικό Σχολείο Λαμίας και το Δημοτικό Σχολείο Δεσφίνας αξιοποίησαν τα ρομπότ που έλαβαν στο πλαίσιο του διαγωνισμού (Beebot & Ozobot).

Ακόμη, χρησιμοποιήθηκαν ψηφιακά εργαλεία για να ενισχύσουν και να βελτιώσουν την αποτύπωση και διάχυση των δράσεων, όπως:

**Εργαλεία παρουσίασης:** Canva, Google Slides, Mural
**Ψηφιακές εκθέσεις:** Artsteps
**Ψηφιακοί τοίχοι:** Padlet, Dotstorming, Digiad
**Mind maps:** Coggle
**Εργαλεία για ψηφοφορία:** Tricider
**Συλλογή πληροφοριών:** identify.plantnet
**Εργαλεία χαρτογράφησης:** Google Earth, Google Maps, Storymapjs
**Ψηφιακά παιχνίδια:** Puzzel.org, Kahoot, Wordwall
**Εργαλεία ΑΙ:** Gamma app, Spatio.io, Meshy, Echo3D
**QR codes:** QR code generator
**Αξιολόγηση:** Google Forms, Answergarden, Mentimeter

# Τόπος Διεξαγωγής:

Τα σημεία στα οποία πραγματοποιήθηκαν παρεμβάσεις από τα Δημοτικά Σχολεία της Οικοσυμμαχίας, με στόχο τη δημιουργία ιδιωτικότητας ή προσβασιμότητας μέσω QR codes για τη γνωριμία με τον τόπο τους, ήταν τα εξής:

**Βοιωτία:**
**10ο Δημοτικό Σχολείο Λιβαδειάς** (παρουσιάζει τις δράσεις του μεμονωμένα)

**Εύβοια:**
**3ο Δημοτικό Σχολείο Βασιλικού:** Παραλία Λευκαντί
**2ο Δημοτικό Σχολείο Ιστιαίας:** Αυλή του σχολείου

**Ευρυτανία:**
**Δημοτικό Σχολείο Γρανίτσας:** χωριό Γρανίτσας

**Φθιώτιδα:**
**20ο Δημοτικό Σχολείο Λαμίας:** Πάρκο κοντά στο σχολείο
**Δημοτικό Σχολείο Λιανοκλαδίου:** Πλατεία του χωριού

**Φωκίδα:**
**Δημοτικό Σχολείο Δεσφίνας:** Πλατεία χωριού


# Αναλυτική Παρουσίαση Δράσεων:

3ο Δημοτικό Σχολείο Βασιλικού [Robowaves](https://www.canva.com/design/DAGlkwKcUlk/k3vBk71i7Y6JQN__OQu-Cg/view?utm_content=DAGlkwKcUlk&utm_campaign=designshare&utm_medium=link2&utm_source=uniquelinks&utlId=hb35af4b636)

2ο Δημοτικό Σχολείο Ιστιαίας [Κυκλοφορώ Σωστά](https://www.canva.com/design/DAGpYoKEB0U/7ikw8Wx0efGLcxM4JPZnZA/view?utm_content=DAGpYoKEB0U&utm_campaign=designshare&utm_medium=link2&utm_source=uniquelinks&utlId=hdcf5455567)

Δημοτικό Σχολείο Γρανίτσας [EcoQR- Σαρώστε τη Γρανίτσα](https://www.canva.com/design/DAGpR0l5WcM/QKVoLkmH5ozJyVyIvQKowg/view?utm_content=DAGpR0l5WcM&utm_campaign=designshare&utm_medium=link2&utm_source=uniquelinks&utlId=h31feb82b6d)

20ο Δημοτικό Σχολείο Λαμίας [Παιχνίδια και Περιπέτειες στο Πάρκο με ρομπότ και κώδικες QR](https://www.canva.com/design/DAGpMRSjupw/49ImJmW_WZyl9wqttzPvRQ/view?utm_content=DAGpMRSjupw&utm_campaign=designshare&utm_medium=link2&utm_source=uniquelinks&utlId=h59d9f15e4e)

Δημοτικό Σχολείο Λιανοκλαδίου [QRCO...πιάστε](https://www.canva.com/design/DAGpMuzkMnA/NCBr7O-0m9dG4Sft0GFHTg/view?utm_content=DAGpMuzkMnA&utm_campaign=designshare&utm_medium=link2&utm_source=uniquelinks&utlId=h6eb7ded147)

Δημοτικό Σχολείο Δεσφίνας [Job Explorers](https://www.canva.com/design/DAGpSZwyAqo/Q46-VWoHqZ9sm7jWk415ew/view?utm_content=DAGpSZwyAqo&utm_campaign=designshare&utm_medium=link2&utm_source=uniquelinks&utlId=h72b135abbd)



# Αποτελέσματα:




# Συμπεράσματα:
